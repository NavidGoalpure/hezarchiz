---
title: "اپیزود سه"
domain: "https://youtu.be/8pM69iknNqI"
domainName: "اپیزود ۳ لانه خرگوش"
img: "cover.jpg"
logo: "logo.png"
description: "بزرگداشت هال فینی"
keywords: podcast
blog: false
confirm: false
---

**سارا:** اینجا لانه‌ی خرگوشه.

سلام اینجا قسمت سوم از این پادکسته. هفت سال پیش در چنین روزی برنامه نویس افسانه‌ای دنیای کامپیوتر، هال فینی، درگذشت. امروز 28 آگوست 2021.

هال فینی دهه‌ها پیش بازی‌های ویدیویی می‌ساخت. از دهه‌ی نود میلادی یکی از توسعه‌دهنده‌های پروتکل رمزنگاری بسیار مهم و ارزشمند پی‌جی‌پی شد و تا به امروز مردم جهان همه از اون استفاده می‌کنن. یکی از اعضای فعال سایفرپانکس میلینگ لیست بود. توی سال 2004 نسخه‌ای از سیستم اثبات کار با عنوان "ریوزیبل پروف آف وورک" رو ایجاد می‌کنه. نسخه‌ی متفاوت از سیستم اثبات کاری که امروزه توی بیت‌کوین به کار رفته می‌شه و ماینینگ بیت‌کوین و ثبت تراکنش‌ها بر اساس اونه.

اما اسم فینی توی فضای بیت‌کوین بیشتر از هر جای دیگه اهمیت داره. در همون ماه‌های اولیه‌ای که بیت‌کوین بوجود اومده بود، هال فینی چشم ‌اندازی رو برای بیت‌کوین متصور شده بود که به افراد نشون می‌داد که پروژه‌ی بیت‌کوین چقدر می‌تونه انقلابی باشه. هال فینی یکی از اولین افرادی بود که پتانسیل بیت‌کوین رو تشخیص داد. اون در سال 2008 در پاسخ به ساتوشی ناکاموتو و وایت‌پیپر بیت‌کوین می‌نویسه: "به نظر می‌رسه ایده‌ی بیت‌کوین آینده‌ی روشنی داره" و در ادامه می‌گه "اساس امنیت شبکه‌ی بیت‌کوین که متکی بر قدرت محاسباتی مشارکت کنندگانش هست رو می‌پسندم. همچنین فکر می‌کنم که ارزش این سکه یعنی بیت‌کوین پتانسیل خوبی داره، چرا که میزان تولید اون قابل پیش‌بینیه. سکه‌ی اون غیر قابل جعل کردنه و شخص یا گروهی از اشخاص مخرب نمی‌تونن به اون آسیب بزنن".

نظریه‌ها و بحث‌های زیادی هم هست که می‌گن ممکنه هال فینی خود ساتوشی ناکاموتو بوده باشه. با توجه به پیشینه‌ی دانش و تجربه‌ی هال فینی و پروژه‌هایی که روی اونا کار می‌کرده، استمرار و انگیزه‌ای که داشته و خیلی شواهد دیگه که در زمان زندگیش روی بیت‌کوین دیدیم، می‌تونیم بگیم که این نظریه‌ها خیلی دور از باور نیستند.

فینی به طور منظم روی بیت‌کوین کار می‌کرده و حتی یکی از اولین استخراج کنند‌گان بیت‌کوین توی جهان بوده و مشهور به دریافت‌کننده‌ی اولین تراکنش شبکه‌ی بیت‌کوین هست که اون تراکنش رو هم مستقیما از خود ساتوشی دریافت کرده. در ژانویه‌ی سال 2009 که اولین روزهای راه‌اندازی شبکه‌ی بیت‌کوین بود هال فینی یه پیام ساده رو توییت می‌کنه که از اون زمان مورد علاقه‌ی جامعه‌ی بیت‌کوین قرار می‌گیره و صدها هزار بار در طی سال‌ها، اشخاص مختلفی اون رو دیدن. پیغام این بود: "رانینگ بیت‌کوین" یعنی در حال راه‌اندازی بیت‌کوین هستم.

فینی همون سال بیمار شد و بیماری اون ای‌ال‌اس تشخیص داده شد. زمان زیادی نگذشت که برای همیشه روی صندلی چرخ‌دار نشست و کم کم قسمت زیادی از بدنش فلج شد. "امروز من اساسا فلج شدم، من از طریق یک لوله تغذیه می‌کنم و نفس‌هایم را به کمک لوله‌ی دیگری دریافت می‌کنم." با این وجود او از سنسور و دوربین تشخیص حرکت چشم استفاده می‌کرد و با کمک این سنسور و نرم‌افزار رایانه‌ای، با حرکت چشم‌هاش به نوشتن کد بیت‌کوین ادامه داد. فینی در انجمن بیت‌کوین‌تاک توی مارس سال 2013 یعنی چند ماه قبل از مرگش می‌نویسه: "این بیماری زندگی من رو تغییر داده. اما زندگیم خیلی بد نیست. هنوز برنامه نویسی رو دوست دارم و به من هدف می‌ده. من از میراثی که به جا گذاشتم رضایت دارم" بیت‌کوین شبکه‌ایه که عاری از تاثیر هرگونه رهبر یا مدیر طراحی شده اما فینی همچنان یکی از محبوب‌ترین و تاثیرگذارترین اشخاص توی تاریخ بیت‌کوینه. پشتکار و پافشاری فینی در کنار خوش‌بینی و اشتیاقش برای بیت‌کوین اون رو به شخصی تاثیرگذار و الهام بخش تبدیل کرده. بدن فینی بعد از مرگش هنوز در محفظه‌های ایزوله‌ی انجمادی موسسه‌ی آلکور نگهداری می‌شه، تا شاید علم بتونه دهه‌ها یا قرن‌ها بعد اون رو مجددا زنده کنه.

برای بزرگداشت فینی لینک‌ها و مقالاتی رو توی جزئیات پادکست قرار می‌دیم تا بتونید بیشتر در مورد میراث فینی و کارای ارزشمندی که انجام داده مطالعه کنید.

**ضیا:** لانه‌ی خرگوش اول هر هفته منتشر می‌شه. می‌تونید از اسپاتیفای، انکر‌اف‌ام، کست‌باکس، اپل پادکست و خیلی از پلتفرم‌های ‌استریمینگ دیگه اون رو دنبال کنید. جز اون، توی کانال تلگرام و یوتیوب من یعنی ضیا صدر هم هر قسمت آپلود می‌شه. کافیه اسم لانه‌ی خرگوش رو به فارسی توی این پلتفرم‌ها سرچ کنید تا ما رو پیدا کنید. برای دسترسی مستقیم، همه‌ی پلتفرم‌های ما توی انکر قرار داره. فقط کافیه
[https://anchor.fm/RHJ](https://anchor.fm/RHJ)
رو تایپ کنید. ای ان سی اچ او آر دات اف ام اسلش آر اچ جی. صفحه‌ی پادکست ما رو فالو یا سابسکرایب کنید که از منتشر شدن قسمت‌های جدیدش مطلع بشین و بتونید اون رو دنبال کنید. اگه نظری یا پیشنهادی دارید می‌تونید با توییتر من یا توی بخش‌های کامنت‌ پادکست با ما درمیون بذارید. فعلا تا هفته‌ی بعدی و قسمت بعدی.

https://bitcoinmagazine.com/culture/the-genesis-files-how-hal-finneys-quest-for-digital-cash-led-to-rpow-and-more

https://bitcoinmagazine.com/culture/hal-finney-salute-1409690363

https://bitcoinmagazine.com/culture/running-bitcoin-a-sculpture-celebrating-hal-finneys-65th-birthday

https://bitcoinmagazine.com/culture/our-hero-hal-fundraising-for-a-bitcoin-visionary

https://bitcoinmagazine.com/culture/celebrating-a-pioneer-bitcoiners-will-runforhalfin
