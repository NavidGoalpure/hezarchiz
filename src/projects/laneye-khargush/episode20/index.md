---
title: "اپیزود بیستم"
domain: "https://www.youtube.com/watch?v=8Tum83fu_9k"
domainName: "اپیزود ۲۰ لانه خرگوش"
img: "cover.jpg"
logo: "logo.png"
description: "کشورها بیتکوین میپذیرند"
keywords: podcast,bitcoin
blog: false
confirm: true
---

**سارا**: اینجا لانه خرگوش
یه نفر وسط پارک نیمه برهنه داره میرقصه . یه رقص عجیبی هم داره . دستاش رو به شکل غیر معمولی تکون میده و حرکت پاهاش نامنظم و غیر آشنا هستن و غیر هستند ولی به نظر میاد داره بهش خوش میگذره و تنهایی بین جمعیت زیادی از آدم ها در حال رقیصدنه . نگاه اغلب آدم ها بهش طوریه که میشه فهمید تو فکرشون دارن مسخرشون میکنن ، اما بعد از چند دقیقه یه نفر از اون جمعیت بلند میشه و میره کنارش شروع به رقیصدن میکنه . الان شدن 2 نفر . نفر اولی که انگار رهبر این حرکت باشه از عضو جدید استقبال میکنه و بهش هم یاد میده که دست ها و پاهات رو اینطوری تکون بده و برقص . بعد از چند ثانیه این عضو جدید دستش رو تکون میده و دوستش رو صدا میکنه و اون هم به پیروی ازش میاد و به این رقص ملحق میشه . الان شدن 3 نفر و سه نفر آدم رو هم میشه یه جمع صدا زد . الان یه گروه در حال رقص داریم و یه گروه قدرت بازتاب و توجه بالاتری دارن .

کمی بعدتر چندین نفر بهشون اضافه میشن . الان این حرکت سرعت پیدا کرده ، اضافه شدن چندین نفر همزمان یه نقطه اوج گیری برای این حرکت شکل میده و در مدت زمانی خیلی کوتاهی صدها نفر و شاید تمام جمعیت اون پارک شروع به رقیصدن میکنن . هرچقدر که جمعیت اون گروه در حال رقص بیشتر میشد ریسک افراد برای مسخره شدن کمتر و کمتر میشد . اون رفتار نرمال تر و طبیعی تر به نظر میومد . از نفر پنجم و ششم و هر کسی که از این جا به بعد زودتر از بقیه وارد این جمع رقصنده ها میشد یه امتیاز به دست میاوردن که بین اولین ها باشن و ریسکشون رو سریعتر از بقیه کاهش میدادن . چون جمعیت منفعل توی پارک کمتر و کمتر میشد و الان دیگه اون آدم های منفعل بودن که نگاه تمسخر به سمتشون .

این مقدمه ای بود برای این که در مورد خبر رسمی شدن بیت کوین به عنوان وجه رایج قانونی در کشور جمهوری آفریقای مرکزی توی این قسمت لانه خرگوش صحبت میکنیم پس بریم سراغ قسمت بیستم لانه خرگوش . کشورها بیت کوین میپذیرن.

**ضیا** : این یه ویدئو معروف تو فضای اینترنته که شاید دیده باشید ، با اسم Shelter Dancing Guy میتونید تو اینترنت سرچ کنید و ویدئوش رو ببینید . ویدئو کوتاه و جالبیه که خیلی چیزها رو به ما میتونه یاد بده . توی این قسمت از لانه خرگوش در مورد پیوستن نفر دوم به میدون رقص میخوایم صحبت کنیم . این دومین باره که بیت کوین به عنوان وجه رایج قانونی توی قانون یه کشور تثبیت میشه . این بار توی کشور جمهوری آفریقای مرکزی . اما چون مورد قبلی هم توی لانه خرگوش در موردش صبحت نکردیم از اول بیایم و ماجرا رو تعریف کنیم .

سپتامبر 2021 اولین بار کشور السالوادور بیت کوین رو به عنوان وجه رایج قانونی یا به اصطلاح Legal Tender در کشور تصویب شد و خبرش بازتاب زیادی توی همه رسانه ها پیدا کرد . معنی چنین قانونی اینه که بیت کوین به عنوان پول نقد قانونی در کشور برای پرداخت بدهی ها و خرید کالا و حتی پرداخت مالیات و غیره میتونه استفاده بشه و یکی از ارزهای رسمی طبق قانون اون کشور میشه .

سال پیش توی سپتامبر 2021 کشور السالوادور شد اولین کشوری که بیت کوین رو به عنوان وجه قانونی کشور یا همون Legal Tender توی قانون کشورش تصویب کرد . این ماجرا از سال ها قبلترش با یه پروژه کوچیک به اسم Bitcoin Beach به توی شهر El Zonte توی السالوادور شروع شد که جمعی از فعالان و علاقه مندان به بیت کوین یه منطقه توریستی توی اون شهر رو به پرداخت ها و استفاده از بیت کوین مجهز کردن و یه کیف پول بیت کوین هم براش توسعه دادن ، با همون اسم Bitcoin Beach .

کم کم این پروژه جلب توجه کرد و در گذر زمان مثل این که حتی رئیس جمهور السالوادور هم به این موضوع علاقه نشون داد و صاحب شرکت آمریکایی بیت کوینی Strike رو دعوت کرد به السالوادور و طی هفته ها جلسات خصوصی در مورد استفاده از بیت کوین توی السالوادور فکر و همکاری کردن . شرکت Strike خودش یک استارت آپ فینتکی توی حوزه پرداخت ها بیت کوین و لایتنینگه که توی سال های اخیر خیلی خوب توجه ها رو به خودش جلب کرده .خصوصا که صاحبش یه برنامه نویس خیلی جوونه به اسم Jack Marley صحبت های جالبی هم در مورد بیت کوین میکنه معمولا .

به این شکل این ماجرا شد و سال پیش بالاخره استفاده از بیت کوین به شکل یه قانون مطرح و توی مجلس السالوادور با موفقیت بالایی تصویب شد . از اون موقع کمپینگ های تبلیغاتی و کنفرانس های زیادی توی السالوادور در مورد بیت کوین برگزار شد . زیر ساخت دستگاه های ATM بیت کوینی و روش های پرداخت برای کشور السالوادور هم توسعه پیدا شد . از اون موقع تا الان اتفاقات جالبی افتاده . مثلا رئیس جمهور السالوادور هر یه مدت میاد اعلام میکنه که فعلا تعداد بیت کوین خریداری کردیم و یه جنجالی توی رسانه و Social Media برپا میکنه .

**سارا** : Jack Marley و رئیس جمهور السالوادور توی کنفرانس ها و رویدادهای مختلفی که برگزار شدن یه سری توضیحات دادن در مورد دلایل و تاثیرات تصمیم به پذیرش بیت کوین در السالوادور .
Marley میگه که کشورهای بزرگ تصمیمات سیاست های اقتصادیشون میتونه روی اقتصادهای ضعیفتر یا در حال توسعه تاثیر گذار باشه یا حتی شوک وارد کنه به اون شرکت . بیت کوین میتونه این موضوع و خیلی از مسائل دیگه مثل انزوا و عدم دسترسی مالی جهانی رو رفع کنه و تاثیرات سیاست های کشورهای بزرگ روی اقتصاد یه کشور دیگه رو کاهش بده . همچنین سیاست پولی ثابت بیت کوین همراه با ویژگی هایی مثل عدم تبعیض مالی مثل دسترسی مالی بیشتری به این کشورها بده و حتی توی جنبه های جزئی تری مثل هزینه های معاملات و انتقال پول بین المللی هم تاثیرگذار باشه و اون هزینه ها رو هم کاهش بده . یا با توجه به این که هفتاد درصد مردم این کشور حساب بانکی ندارن و تنها میتونن از پول نقد استفاده کنن حالا با اون قانون اونها هم امکان تبادل پول به صورت دیجیتالی رو خواهند داشت .

السالوادور از دلار آمریکا به عنوان وجه قانونی کشورش استفاده میکنه چون مشروعیت ارز ملی خودش رو توی جنگ های داخلیش از دست داده . 22 درصد از GDP یا همون تولید ناخالص ملی کشور السالوادور رمیتنس ورودیه یعنی انتقال پول به صورت بین المللی از کشورهای دیگه عمدتا از ایالت متحده به السالوادور صورت میگیره .

تعداد زیادی از جمعیت السالوادور ها در ایالات متحده زندگی میکنن . حدود 2 میلیون شخص که خیلی از این افراد هستن که برای خونواده هاشون پول به السالوادور انتقال میدن . این خیلی درصد بزرگیه و به نظر هم میاد که اینجا کارمزد واسطه ها و محدویت ها برای انتقال پول به السالوادور مسئله جدی تری نشون میده .
پس به این شکل این 2 میلیون نفر از شهروندان السالوادور که در خارج از کشور کار میکنن و برای خونواده هاشون توی السالوادور پول میفرستادن قبلا زمان زیادی رو باید منتظر می موندن و کارمزدهای بالایی به خاطر تراکنش های بانکی متحمل میشدن . اما الان دیگه با استفاده از شبکه لایتنینگ و بیت کوین میتونن خیلی سریعتر و تقریبا بدون هیچ کارمزد و هزینه اضافه پول به خونواده هاشون پول انتقال بدن .

**ضیا** : از موقعی که پذیرش بیت کوین توی السالوادور شروع شد یه سری طرح ها و پروژه ها در مورد بیت کوین هم اعلام شدن تو اون کشور . توسعه ماینینگ با استفاده از انرژی زمین گرمایی یا آتش فشان هایی که توی السالوادور وجود داره یکی از اولین قدم های این ماجرا بوده ، مثل این که پروژشون هم ماه ها پیش استارت خورد و رئیس جمهور السالوادور اسکرین شات هایی رو من دیدم منتشر کرده بود که دستگاه های ماینرشون شروع به کار کردن .

یه پروژه عجیب و غریب دیگه هم با اسم Bitcoin City یا همون شهر بیت کوین اعلام کردن که فعلا اطلاعات چندانی از پیشرفت پروژشش موجود نیست . زیرساخت هایی که کشور السالوادور برای استفاده از بیت کوین و لایتنینگ ساختن به اسم چیوو شناخته میشن و کیف پول و دستگاه های ATM و درگاه های پرداختی هستن که صدها دستگاه توی کشور نصب کردن و کاربرهای زیادی هم توی Application شون حساب باز کردن .

مثلا توی گزارش هایی گفته شده که 2 میلیون ویا در واقع بیش از 2 میلیون کاربر داره . اون هم از جمعیت کشور 6 میلیونی . یعنی یک سوم کشور . نسبت خیلی بزرگیه واقعا . البته این هم باید بگیم که برای نصب کیف پول انگیزه هم ایجاد کرده بودن . حدود 550 بیت کوین برای به حرکت درآوردن این قانون جدید خریداری کردن و به کاربرانی که از کیف پول چیوو استفاده میکردن هر کدوم 30 دلار بیت کوین هدیه میدادن . اجباری هم به استفاده از این App نیست البته و کاربران میتونن از هر کیف پولی که از شبکه لایتنینگ پشتیبانی کنه میتونن استفاده کنن .

بعد از تصویب این قانون ، فروشندگان ملزم هستن که از پرداخت با بیت کوین برای بیزینس شون استفاده کنن ولی بیزینس هایی که از نظر فنی چنین امکانی ندارن از این قانون معاف ان . علاوه بر این بیزنس ها اگه صلاح بدونن میتونن در حین دریافت بیت کوین به دلار تبدیل کنن یا به صورت بیت کوین توی حسابشون نگه داری کنن .

اما قبل از همه این صحبت ها یه لحظه به موضوعی که داریم در موردش صحبت میکنیم توجه کنید برای من هنوز عجیبه و فکر میکنم در آینده هم همچنان عجیب بمونه . یه نرم افزار روی کامپیوتره که دهها و صدها هزار نفر نصب کردن و توش یه عدد ساده داریم که میگه یک بیت کوین و دو بیت کوین و این مقادیرو اعداد رو برای همدیگه میتونیم انتقال بدیم . حالا میریم جلو سیزده سال بعد . امروز دومین کشور تو دنیا این مقادیر توی نرم افزار رو به عنوان وجه رایج و قانونی تو کشورشون برای مردم اون کشور تصویب کردن . حق بدید یه مقدار برام عجیب باشه .

اگه مثلا الان سال 2009 بود و من به شما میگفتم که یه کشوری بیت کوین رو به عنوان پول قانونی کشورش بپذیره احتمالا تو صورتم میخندیدید و شاید هم مسخرم میکردید . واقعیت اینه که بیت کوین خیلی سریعتر از اون چیزی که فکرش رو میکنید داره توسعه و گسترش پیدا میکنه . از پول دیجیتالی که یه فرد ناشنانس اون رو ساخته ، رسیدیم به جایی که افراد زیادی شروع به استفاده از اون کردن به دلایل و مقاصد مختلفی حالا و الان هم توی دوره ای هستیم که نه فقط افراد بلکه کشورها هم دارن تصمیم میگیرن ازش استفاده کنن . ولی خوب به نظرم هنوز باز اول راهیم و هنوز نقطه گسترش و پذیرش واقعی رو بهش نرسیدیم . فعلا تعداد کسایی که وسط پارک دارن میرقصن کمه ولی تا نقطه اوج گیری پذیرشش شاید راهی نمونده باشه . هنوز پیچیدگی و امنیتش و یه سری جنبه هاش جای کار و بهتر شدن داره تا مردم بیشتری بتونن ازش استفاده کنن . اما قطعه های دومینو یکی بعد از دیگری دارن میوفتن .

**سارا** : آره مثل قطعه های بازی دومینو که یکی بعد دیگری هم دیگه رو میندازن و میرن جلو . یه واکنش زنجیره ای ، یه رخدادی باعث رخداد بعدی میشه . از ساتوشی تا اولین افرادی که وارد بیت کوین شدن به اولین پذیرنده های بیت کوین تا اولین بیزنس های بیتکوینی و اولین سرمایه گذارهای بزرگ تا اولین کشورها .
برای این که روند دومینویی بیت کوین رو بهتر بتونیم تصور کنید دو تا قسمت از لانه خرگوش رو به شنونده هامون توصیه میکنیم . قسمت هفتم رسالت ساتوشی که اونجا در مورد روند پیشرفت و گسترش جامعه و ارزش های بیت کوین صحبت میکنیم و همچنین قسمت چهارم به عنوان لایتنینگ و توئیتر که در مورد اولین شرکت های بزرگ و Social Media که بیت کوین رو اضافه کرده صحبت می کنیم و میگیم که چطوری این رخداد باعث ایجاد انگیزه برای دیگر کسب و کارها میشه و این مسیر ادامه پیدا میکنه .

البته مثل اون اولین رقصنده توی پارک السالوادور هم از دید خیلی ها بهش انتقاد شده . مثلا بانک مرکزی انگلستان ، صندوق بین المللی پول و حتی دولت ایالت متحده اذهانات منفی نسبت به السالوادور و پذیرش بیت کوین داشتن یا که اعلام نگرانی از این سیاست توی السالوادور کردند .

**ضیا** : این خیلی جالبه که یهو براش مهم شده که الان بیان و اعلام نگرانی کنن . صحبت های صندوق بین المللی پول یا بانک مرکزی اروپا و غیره بیشتر این جنبه رو داره به نظر من که این موضوع براشون جلب توجه کرده و بیشتر از این که واقعا نگران مردم السالوادور باشن در واقع نگرانی هایی از پذیرش بیت کوین توی دنیا دارن . اما نگرانی هایی که از سمت ایالات متحده مطرح شدن اشارات مستقیمی به غیر قابل کنترل بودن بیت کوین و ریسک های بیت کوین برای دلار رو مطرح کردن که این به نظرم خیلی جالبه اذهان شده از سمت دلار آمریکا که بیت کوین میتونه برای قدرت دلار خطری ایجاد کنه . اما همین جاهاست که نفر دوم وارد میدون رقص میشه و یه دولت دیگه بیت کوین رو به عنوان وجه قانونی توی کشورش میپذیره .

جمهوری آفریقای مرکزی بدون هیچ اعلام قبلی هفته پیش بیت کوین رو به عنوان Legal Tender یا همون وجه رایج قانونی مملکت توی کشورش قانونی کرد . معاون رئیس جموهور آفریقای مرکزی اعلام کرد که این قانون یک قدم قاطعانه درمسیر ایجاد فرصت های جدید برای کشورشون هست .
حرف های زیادی از آفریقای مرکزی در دست نداریم . راستش خیلی اطلاعات زیادی هم وجود نداره که چطور و به چه دلایلی یا تحت تاثیر چه چیزهایی این کشور به سمت قانونی کردن بیت کوین به عنوان Legal Tender حرکت کرده . اما توی رسانه ها به این موضوع اشاره شده که برخی از دلایل به السالوادور برای استقلال مالی بیشتر نسبت به دلار و رفع مشکلات دسترسی مالی به این سمت حرکت کردن .

ابهامات زیادی هم در مورد این موضوع مطرح شدن . مثلا این که قانونی شدن بیت کوین توی این کشور برای چه افرادی مفیده اصلا . چون بر اساس آماری که ارائه میشه فقط 11 درصد از کشور آفریقای مرکزی به اینترنت دسترسی دارن ، همچنین 14 درصد فقط به برق و نصف جمعیت کشور دسترسی به تلفن همراه دارن . یعنی این اعداد و ارقام یه مقدار غیر واقعی بودن تصمیم این کشور برای بهره بردن از بیت کوین رو نشون میده به نظرم .

در مورد السالوادور هم اعداد و ارقام جالبی رو میشه گفت که یه مقدار در موردش چالش ها و وضعیت انتقادهایی که به این کشور میشه هم بدونید بد نیست دیگه در کل .
توی السالوادور گفته میشه که حدود 40 درصد از جمعیت کشور فقط دسترسی به دستگاه های موبایل هوشمند دارن که این نشون از فاصله تکنولوژی اغلب جمعیت کشور با امکان استفاده از چیزی مثل بیت کوین رو میده . همچنین یه سری اعداد و ارقام مطرح شده از وضعیت استفاده از بیت کوین توی این چند ماه توی السالوادورکه نشون میده هنوز استفاده از بیت کوین درصد خیلی کمی بین مردم است . به نظر من که طبیعیه . بالاخره چون زمان میبره و الان هنوز به اندازه کافی جا نیوفتاده . من ویدئو های زیادی هم دیدم از این که خیلی کارگاه های آموزشی دارن برگزار میکنن برای مردم و به نظرم اینجا بد نیست که نیاز به آموزش رو بهش تاکید کنیم ، چون پذیرش بیت کوین فکر کنم یکی از لازمه هاش همین آموزش دیدنه .

**سارا** : السالوادور کار جسورانه و سخت و شاید مقداری هم پر ریسک رو داره انجام میده . اما ممکنه که این کار براش نتیجه خوبی داشته باشه توی آینده . زمان فقط میتونه ثابت کنه . چیزی که واضحه اینه که فعلا توجه رسانه ها، نهادهای مالی بزرگ و دولت های دیگه رو به خودش جلب کرده . حالا شما نظرتون چیه ؟
به نظرتون کاری که السالوادور یا جمهوری آفریقای مرکزی دارن میکنن ، چقدر میتونه معقول باشه ؟ یا که در مورد آینده بیت کوین برای پذیرفتن در کشورها و جوامع مختلف نظرتون چیه ؟

نظرتون رو با ما توی توئیتر ، اینستاگرام یا کست باکس لانه خرگوش به اشتراک بزارید . از این که نظرتون رو بخونیم خیلی خوشحال میشیم . اینم از قسمت بیست لانه خرگوش . فعلا تا قسمت های بعدی .

**سارا:** لانه‌ی خرگوش اول هر هفته منتشر می‌شه و می‌تونید از اسپاتیفای، انکر‌اف‌ام، کست‌باکس و پلتفرم‌های ‌استریمینگ دیگه اون رو دنبال کنید. علاوه بر اون، توی کانال تلگرام و یوتیوب ضیا صدر هم هر قسمت آپلود می‌شه. کافیه اسم لانه‌ی خرگوش رو به فارسی توی این پلتفرم‌ها سرچ کنید تا ما رو پیدا کنید. برای دسترسی مستقیم، همه‌ی پلتفرم‌های ما توی انکر قرار داره. فقط کافیه [https://anchor.fm/RHJ](https://anchor.fm/RHJ) رو تایپ کنید. صفحه‌ی پادکست ما رو فالو یا سابسکرایب کنید که از منتشر شدن قسمت‌های جدیدش مطلع بشین و بتونید اون رو دنبال کنید. اگه نظری یا پیشنهادی هم دارید می‌تونید با توییتر ضیا یا توی بخش‌های کامنت‌ پادکست با ما درمیون بذارید. فعلا تا هفته‌ی بعد و قسمت بعدی.
