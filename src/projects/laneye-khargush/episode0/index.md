---
title: "اپیزود صفر"
domain: "https://www.youtube.com/watch?v=4rtOqiaCDMI"
domainName: "اپیزود صفر لانه خرگوش"
img: "cover.jpg"
logo: "logo.png"
description: "پادکستمون چیه"
keywords: podcast,bitcoin
blog: false
confirm: false
---

**سارا:** اینجا لانه‌ی خرگوشه. من، سارا، کو-هاست این پادکست هستم و اینجا هر هفته سفری به لانه‌ی خرگوش بیت‌کوین داریم. این اپیزود صفره و می‌خوایم یه معرفی داشته باشیم که اصلا اینجا کجاست و چه خبره. توی لانه‌ی خرگوش به سبک نو‌ بولشت بیت‌کوین، محیطی داریم که از فضای شلوغ و سیل‌گونه‌ی اخبار و اتفاقات زرد توی اکوسیستم بیت‌کوین شما رو دور می‌کنه و رخداد‌های مهم بیت‌کوین رو بهتون می‌رسونه. من و ضیا این رخدادها رو تحلیل و موشکافی می‌کنیم. اگه هم چیزی باشه که بتونیم ازشون یاد بگیریم بهشون می‌پردازیم. این وسط راجع بهش گپ هم می‌زنیم.

**ضیا:** من هم ضیا صدرم. فعالم تو فضای بیت‌کوین. یه چند سالیه که تو فضای فارسی و انگلیسی زبان توییت می‌زنم، صحبت می‌کنم، گپ می‌زنیم. مطلب می‌نویسم. مقاله، وبلاگ، پست‌های مختلف. در رابطه با مسائل فنی بیت‌کوین و اجتماعیش و اقتصادیش و مسائل مرتبط و غیره، متمرکز بودنش و غیره و این‌ها یه چند سالی هست مطالعه می‌کنم. مطالب زیادی در موردش پابلیش کردم، نوشتم، ولی خلاصه کارایی که انجام دادم اگه بخوام بگم من یه کانال یوتیوب دارم که خیلی عمرشم زیاد نیست. یه چند ماهیه که راه‌اندازی شده. توش در رابطه با مفاهیم بیت‌کوین، امنیت، حریم خصوصی، ابزار‌ها و نرم‌افزار‌های که در رابطه با بیت‌کوین هست، آموزش‌هایی رو می‌ذارم و همیشه هر هفته هم لایو و این‌ها هم می‌ذارم، پرسش و پاسخ می‌ذارم. توی توییتر چند سالیه که فعالم. توی کامیونیتی انگلیسی زبان، کامیونیتی فارسی زبان، ارتباطات زیادی دارم و خیلی کارا کردیم. نمی‌دونم، مشعل لایتنینگ رو چرخوندیم و از این کارا.

توی وبسایت معروف فارسی بیت‌کوین هم همیشه مشارکت کردم از وقتی راه‌اندازی شده این پروژه و خیلی هم افتخار می‌کنم به این کار. کلی مطلب ترجمه کردم اونجا، یا نوشتم و گذاشتم که اون‌ها رو هم می‌تونید نگاه بندازید. الانم با لانه‌ی خرگوش پیش شمام که یه فضایی داشته باشیم که دور از اون رسانه‌های زرد همیشگی باشه. اون حالتی که میاین می‌رین می‌بینین همش مطلبای بی‌ربط خیلی زرد بی‌کیفیت آبکی توی وبسایتا قرار می‌دن که همون یه روز فقط ذهنتون رو مشغول می‌کنن و بعدش می‌رن. به جای این کار ما میایم مطالب خیلی مهم و اون اتفاقات کلیدی و رخدادهایی که واقعا در رابطه با بیت‌کوین اهمیت دارن رو بازتاب می‌دیم، در رابطه باهاشون صحبت می‌کنیم، گپ می‌زنیم. سعی می‌کنیم آموزش بدیم ازشون و کلی چیزهای دیگه ازشون یاد بگیریم. این که این پادکست به درد چه کسایی می‌خوره، اینو میذارم سارا واستون توضیح بده.

**سارا:** خب هدف ما توی این پادکست اینه که برای علاقه‌مندان به پدیده‌ی بیت‌کوین و سرمایه‌گذاراش، فعالای این فضا و تمام آدمایی که می‌خوان در مورد بیت‌کوین اطلاعات داشته باشن به روزرسانی داشته باشه و در کنارش خب مطلبی رو هم یاد بده. پادکست لانه‌ی خرگوش اول هر هفته منتشر می‌شه و می‌تونید از اسپاتیفای، انکر‌اف‌ام، کست‌باکس و دیگر پلتفرم‌های پادکست استریمینگ دنبال کنید. همچنین توی کانال تلگرام و یوتیوب ضیا صدر هم هر قسمت آپلود می‌شه. کافیه اسم لانه‌‌ی خرگوش رو به فارسی توی این پلتفرم‌ها سرچ کنید تا ما رو پیدا کنید. برای دسترسی مستقیم، همه‌ی پلتفرم‌های ما توی انکر قرار داره و کافیه
[https://anchor.fm/RHJ](https://anchor.fm/RHJ)
رو تایپ کنید. ای ان سی اچ او آر دات اف ام اسلش آر اچ جی. صفحه‌ی پادکست ما رو فالو یا سابسکرایب کنید که از منتشر شدن قسمت‌‌های جدیدش مطلع بشید و بتونید اون رو دنبال کنید. همچنین اگه نظری یا پیشنهادی دارین می‌تونین با توییتر ضیا یا توی بخش کامنت‌های پادکست با ما در میون بذارید. فعلا تا هفته‌ی بعد و قسمت بعدی.
