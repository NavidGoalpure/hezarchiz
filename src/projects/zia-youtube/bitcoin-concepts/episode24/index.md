---
title: "چجوری بیت‌کوین بعدی رو پیدا کنیم؟"
domain: "https://www.youtube.com/watch?v=YKikyDaLiyA&list=PLYc8rgTV8DzC29873Qt1kzvgZGHNxce7_&index=24"
domainName: "مفاهیم بیتکوین"
img: "cover.jpg"
logo: ""
description: "ضیا صدر به سوال بالا توضیح می‌دهد"
keywords: learning,bitcoin,bitcoin-concepts,zia
blog: false
confirm: true
---

**سوال:** چجوری بیت‌کوین بعدی رو پیدا کنیم؟

**ضیا:** این سوال خیلی خوبیه اتفاقا. خیلی بحث میشه در مورد اینکه فلان پروژه و فلان تکنولوژی خفن به نظر میاد و آیا این‌ها می‌تونند بیت‌کوین بعدی باشن یا نه؟

ببینید ما وقتی می‌خوایم بیت‌کوین بعدی رو پیدا کنیم یه اصطلاحی که بیت‌کوینرها استفاده می‌کنند همیشه میگند که بیت‌کوین بعدی همون بیت‌کوینه. چون ما چیزی مثل بیت‌کوین نداریم. هیچ چیزی، هیچ رقیبی، هیچ پروژه‌ای نبوده که همه‌ی فاکتورهایی که بیت‌کوین رو جذاب و مهم و تاثیر گذار کرده رو داشته باشه.

یعنی این همه پروژه امتحان شده و تست شده و ساخته شده که در نهایت یا متمرکز بودند یا اینکه این پروژه‌ها خیلی حالت اسکم دارند، کلاه برداری‌اند، یا اینکه صرفا تبلیغات می‌کنند همینجوری تا اینکه بتونند بالاتر بفروشند.

و هزارتا چیز دیگه که نشون داده که تقریبا به وجود اومدن یه چیزی مثل بیت‌کوین به همون اندازه که در لحظه‌ی شکل‌گیری یعنی همون سال 2009 عجیب و خفن و یه پدیده بود، باید به همین اندازه خفن و پدیده‌وار بیاد ظاهر بشه که بتونه یه چیزی خودش رو مثل بیت‌کوین نشون بده.

خیلی فاکتورها نیاز داره. اینکه ساتوشی نیاز داره یعنی یه آدمی که ناشناس بمونه، هیچ وقت پیدا نشه و یهو غیبش بزنه و پیدا نشه. این خیلی مهمه واقعا. تاثیر گذاره.

واسه همین گفتم اون مقاله‌ی آخرین روزهای ساتوشی رو هم که کتاب صوتیش آماده شده رو گوش کنید. قشنگ نشون میده که ساتوشی اون اوایل که بوده، اگه می‌خواست بمونه، به پروژه‌ی بیت‌کوین احتمالا خیلی صدمه میزد. احتمالا بیت‌کوین رو به یه مسیر اشتباهی می‌برد یا اینکه حتی بیت‌کوین رو یه پروژه‌ی متمرکز می‌کرد. و از اولین دغدغه‌های اولین مشارکت کننده‌ها در بیت‌کوین هم همین مسائل بوده و خیلی خوب شد که ساتوشی رفت.

خب این فاکتور رو هر پروژه‌ای نداره و اغلب پروژه‌ها، کسی که می‌سازتشون می‌خواد که بمونه، دوست داره قدرتش رو داشته باشه، دوست داره که تاثیر گذار بمونه. مثلا ویتالیک هر چقدر هم الان سعی می‌کنه که تاثیر گذار نباشه ولی همچنان تاثیر گذار هست. می‌بینید که مثلا توی اتریوم همچنان رودمپش همون چیزیه که سال‌های اولیه گفته توی دنیای اتریوم قراره اتفاق بیفته، همچنان همون‌ها داره روش کار میشه.

در صورتی که ما مثلا خیلی از ساتوشی توی ذهنش داشته رو اصلا تغییر دادیم تو گذر زمان. چون اشخاص به این نتیجه رسیدند که فلان چیز اشتباه به نظر میاد، فلان چیز محدود کننده است، فلان چیز ما رو به تمرکز می‌بره.

پس یعنی به صورت یه چیز خیلی غیر متمرکز و با مشارکت اشخاص در سراسر جهان بدون اینکه کسی بخواد روی نظراتشون تاثیر بذاره، پروژه میره جلو و این یه چیزی نیست که هر کسی بتونه انجامش بده.

پروژه‌های دیگه، صاحبشون خیلی دوست داره که بمونه اونجا و پول در بیاره، تاثیر بذاره، پروژه رو به اون مسیری که دوست داره ببره و واسه همین اون عدم تمرکز واسش نمی‌مونه.باید مثل بیت‌کوین اون اثر شبکه‌ای رو پیدا کنه. توی اقتصاد پویایی پیدا کنه و اشخاص و بیزینس‌ها و خیلی‌ها بیاند سمتش.

همه‌ی این فاکتورها و خیلی از فاکتورهای دیگه، مثلا توسعه دهنده‌های زیادی روش کار کنند، خیلی جدی و محکم روش کار بشه. وقتی که ما این فاکتورها و المان‌ها رو می‌بینیم خب بیت‌کوین همه‌ی این کارها رو کرده و داره میره جلو و اگه چیز دیگه‌ای بخواد بیاد مثل بیت‌کوین، دیگه چیکار میخواد بکنه؟ هر تغییری که بخواد توی تکنولوژی بده بالاخره توی بیت‌کوین هم میشه اون تغییر رو داد.

پس منطقی نیست که ما یه کوین جدید بسازیم، در صورتی که یه چیز خیلی خفنیه میتونیم ویژگی‌هاش رو روی بیت‌کوین اعمال کنیم و بازار رو خراب نکنیم.

کلی آدم الان هستند که از بیت‌کوین استفاده می‌کنند و باهاش آشنا هستند. کلی بازار و برنامه نویسی و نرم افزار توسعه داده شده. یک دهه بیشتر شده که مستندات نوشته شده واسش، کتاب‌ها نوشته شده و خب چرا همه‌ی این‌ها رو پاک کنیم از اول شروع کنیم؟ خب اون ایده اگه انقدر خفنه که میتونه جایگزین بیت‌کوین باشه، خود بیت‌کوین رو ارتقا میدیم به اون ایده.

پس دیدین خیلی راحت نیست اینکه یه چیزی بیاد و بگه من بیت‌کوین بعدی‌ام و بیت‌کوین بعدی بشه. بیت‌کوین بعدی خودشه. یعنی همیشه خیلی راحت می‌تونه خودش رو اداپت کنه و بره جلو.

اگر مثلا می‌بینید کلی ایده توی آلت‌کوین‌ها هست که روی بیت‌کوین پیاده سازی نمیشه، چون محدودیت‌های جدی‌ای وجود داره توی بحث تمرکز، توی بحث اقتصاد و سیستم امنیت.

خیلی چیزها هست که ما نمی‌خوایم، یعنی در واقع ما می‌تونیم بیت‌کوین رو اون شکلی بکنیم ولی نمی‌کنیم. مثلا خیلی از آلت‌کوین‌ها هستند که تراکنش‌های بسیار زیادی رو میتونند توی بلاک‌چینشون نگهداری کنند. خب این روی شبکه‌ی بیت‌کوین امکان پذیره. الان مثلا کپی‌هایی از بیت‌کوین مثل BCH و BSB و این‌ها همین کار رو کردند. رفتند ظرفیت نگهداری رو بزرگ کردند صرفا.

خب می‌تونیم این کار رو بکنیم ولی اگه ببینید چه بلایی سر اون کوین‌ها اومده متوجه میشید که این ایده خیلی ایده‌ی خوبی نیست و شبکه رو به سمت متمرکز شدن می‌بره.

پس می‌بینیم که همه چی بهش فکر شده که ما سمت خیلی از این ایده‌ها نمیریم. شاید بعضی‌هاشون محدود کننده باشه ولی به ندرت همچین چیز‌هایی وجود داره، یا باید مثل آزمایش بریم سمتشون که خب روی بیت‌کوین آدم آزمایش نمی‌کنه. ترجیحا روی یه زنجیره‌ی جانبی از بیت‌کوین میشه آزمایش کرد.
