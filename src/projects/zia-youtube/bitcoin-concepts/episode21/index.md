---
title: "محتویات یک بلاک چیست؟"
domain: "https://www.youtube.com/watch?v=YKikyDaLiyA&list=PLYc8rgTV8DzC29873Qt1kzvgZGHNxce7_&index=21"
domainName: "مفاهیم بیتکوین"
img: "cover.jpg"
logo: ""
description: "ضیا صدر به سوال بالا توضیح می‌دهد"
keywords: learning,bitcoin,bitcoin-concepts,zia
blog: false
confirm: true
---

**سوال:** یک بلاک دارای چه چیزهایی هست؟

**ضیا:** دارای خیلی چیزها هست. یک بلاک رو یک کاغذ در نظر بگیرید، مثل این دفترچه که اینجاست. اصلا اگه برید توی خیلی از سایت‌ها شبیه برگه نشونش میدن. پشت سرم رو نگاه کنید، صفحه‌ی اول سایت mempool.space، این‌ها بلاک‌اند. اون مربع‌های آبی و سبز، این‌ها بلاک هستند.

یه صفحه کاغذ رو در نظر بگیرید که بالاش سربرگشه. واقعا هم بلاک‌ها سربرگ دارند. اصلا سیستم بلاک‌چین یه جورایی شبیه به دفتر حسابداری در نظر گرفته شده.

بالای این کاغذ، سربرگ داره. توی این سربرگ یه چیزایی داره. بقیه‌ی کاغذ چیه؟ بقیه‌اش همه‌اش تراکنشه. یعنی مثلا میگه تراکنش یک، تراکنش دو، تراکنش سه و... تا مثلا تراکنش سه هزار. مثل این می‌مونه که مثلا سه هزار تا حساب و کتاب فروشگاه رو توی یه دفتر حسابداری بنویسند. یه همچین چیزی در نظر بگیرید.

همه‌ی این تراکنش‌ها این جاست و مثلا میگه ضیا واسه‌ی علی فرستاد، احمد واسه‌ی نیما فرستاد، دونه دونه این‌ها رو نوشته. آدرس‌هاشون و مقدارشون رو همه رو نوشته.

حالا توی سربرگ چی هست؟ توی سربرگ چند تا چیز هست. یکی اینکه میگه بلاک قبلی من چیه. مثلا میگه من بلاک دویست‌ام هستم، بلاک قبلی من بلاک صد و نود و نه‌ام هستم که هشش این بود.

هش شده‌ی همه‌ی تراکنش‌هایی که توی این بلاک هست، بهش merkle root میگند، این هم توی سربرگ هست و واسه‌ی اینه که همه‌ی این تراکنش‌ها رو به همدیگه بدوزند و بشه به سادگی چکش کرد. حالا این یعنی چی؟ شاید ندونید یعنی چی ولی از لحاظ فنی خیلی چیز مهمی نیست. به شکل درختی، دیتا رو خلاصه می‌کنیم و خلاصه‌اش رو می‌ذاریم توی سربرگ بلاک که بدونیم این هش خلاصه شده، نماینده‌ی همه‌ی تراکنش‌های توی بلاکه.

دیگه چی هست؟ یه متغیر هست که اون متغیر رو دائم باید تغییر بدیم تا وقتی هش می‌کنیم به پاسخ برسیم.

و یه سری دیتای ریز و جزئی دیگه هم هستند.

وقتی اون nonce ای که با همه‌ی این دیتاها در حال هش شدن توسط ماینرها، پیدا بشه که پاسخ difficulty شبکه توش باشه، اونوقت این صفحه توی همه‌ی نودهای بیت‌کوین در سراسر جهان پذیرفته میشه و تراکنش‌هایی که توی این بلاک هستند هم کانفرم میشند و همه میرند صفحه‌ی بعد.

حالا همه‌ی ماینرها شروع می‌کنند روی صفحه‌ی جدید کار می‌کنند. وقتی این صفحه هم پاسخش پیدا شد و فرستاده شد توی شبکه، همه می‌پذیرنش و مجددا میریم صفحه‌ی بعد.

و همینطوری به شکل زنجیره‌وار همه‌ی این بلاک‌ها مثل کاغذ‌های این دفتر که با فنر به هم متصل شده‌اند به هم وصل‌اند و همین میشه که بهش میگند بلاک‌چین، یعنی زنجیره‌ی بلاک‌ها. چرا؟ چون این بلاک، توش اشاره‌ای به بلاک قبلی شده و بلاک قبلی اشاره‌ای به بلاک قبلی و همینجوری میره تا برسه به بلاک صفر که genesis block نام داره.
