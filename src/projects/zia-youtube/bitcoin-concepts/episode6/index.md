---
title: " اشخاص معروف چه تاثیری روی قیمت بیت‌کوین دارند؟"
domain: "https://www.youtube.com/watch?v=TSX9BoSyDqM&list=PLYc8rgTV8DzC29873Qt1kzvgZGHNxce7_&index=6"
domainName: "مفاهیم بیتکوین"
img: "cover.jpg"
logo: ""
description: "ضیا صدر به سوال بالا پاسخ می‌دهد"
keywords: learning,bitcoin,bitcoin-concepts,zia
blog: false
confirm: true
---

**سوال:** اینکه توییت ایلان ماسک یا خرید بالای بیت‌کوین توسط تسلا اینقدر روی قیمت بیت‌کوین تاثیر می‌ذاره، خوبه یا بد؟

**پاسخ:**
منطقا من هم باید بگم خوب نیست چون هر چیزی که خیلیا می‌گن خوب نیست رو بهتره بگی خوب نیست چون بقیه میان می‌گن چرا اینو گفتی :)

ولی می‌خوام فقط صرفا بگم که خوب و بدش رو نمی‌خوام تصمیم بگیرم، می‌خوام بگم این حرف‌ها رو بشنوید از من و خودتون ببینید نظرتون چیه.

خیلی‌ها میان می‌گن که وای این دستکاری قیمت انجام می‌ده، خب آقای کلینتون میومد یه حرفی میزد و کل بازارهای جهانی جا‌به‌جا می‌شدند. اون موقع چرا کسی شاکی نبود. یا مثلا بایدن و ترامپ و این‌ها عوض می‌شن، ریال و دلار و همه چی به هم می‌ریزه، سکه و نقره و این‌ها جابه‌جا می‌شه با حرف و اخبار این‌ها.

این ماجرا به اون‌ها شباهتی نداره؟ چون خیلی‌ها به نظرشون میاد که این دستکاریه. خب اگه دستکاری هم باشه بقیه‌ی بازار هم دستکاری داره. اگه دستکاری نیست پس یه روند ارگانیک بازاره. عرضه و تقاضا روی قیمت تاثیر می‌ذاره.

نمی‌دونم یادتونه یا نه، سال 2017 چین دلیل اصلی اخبار روی قیمت بیت‌کوین بود. مثلا می‌گفت چین ماینرا رو جمع کرد، قیمت بیت‌کوین می‌ریخت پایین. یا مثلا می‌گفت چین اکسچنج‌ها رو باز کرد، قیمت بیت‌کوین می‌رفت بالا. چین فلان کرد میومد بالا، چین فلان کرد میرفت پایین. ولی الان میگن چین فلان کار رو کرد، اصلا کسی اهمیت نمی‌ده.

می‌خوام به این نکته اشاره کنم که بازار معمولا یه روند ارگانیکی نسبت به تاثیرپذیری از اشخاص و این‌ها داره. مثلا اگه بیل گیتس بیاد بگه بیت‌کوین چیز خیلی خوبیه، امروز می‌بینید روی قیمت تاثیر می‌ذاره، فردا هم یه ذره تاثیر می‌ذاره، ولی از یه جایی به بعد دیگه کسی اهمیت نمی‌ده. اومدی توی بازار تاثیرت رو گذاشتی دیگه چه تاثیری می‌خوای بذاری.

حالا ایلان ماسک هم یه مدته داره توییت می‌زنه و تسلا هم بیت‌کوین خریده و تاثیرش رو گذاشت. دیگه از این به بعد ایلان ماسک هر چقدر بخواد داد و بیداد کنه سر بیت‌کوین، میگن خب اوکی دیگه باشه، قرار بود به خاطر تو قیمت یه تکونی بخوره که خورد. دیگه قرار نیست هر دفعه بخوای بیای یه کاری بکنی و باز بازار به تو واکنش نشون بده.

این یه روند ارگانیک و نرماله، شاید یه قسمتای غیر نرمال هم داشته باشه که دیگه خیلی جزئی می‌شه و بهش نمی‌پردازم.

ولی به نظر من خوب و بد این قضیه با شماست. به نظر من میاد که شبیه به خیلی از رفتارهای بازارهای دیگه است. مثلا یه خبر میاد راجع به گوشت و مردم اینجا صف می‌گیرن برای گوشت.

منظورم اینه که این اخبار یه بازه‌ای دارند و همیشه توی بازارهای هر جایی از دنیا تاثیر گذاراند. مهمترین و خفن‌ترینش که اگه یادتون باشه سال 2008 یا 2009 که اون کرش کرد و بازار همه جا از آمریکا گرفته تا اون سر جهان، تا ژاپن و توکیو، همه جا تاثیر گذاشت و تاثیر گرفت. خب مکانیزم‌های بازار اقتصاد اینجوری می‌چرخه، روی همدیگه تاثیر می‌ذارن، کمبود یه چیزی تاثیر می‌ذاره روی قیمتش، زیاد شدنش تاثیر می‌ذاره، استفاده ازش تاثیر می‌ذاره. همه‌ی این‌ها تاثیر می‌ذارن.

به نظر من همه‌ی این‌ها صرفا یه چیز ارگانیکه. خوب و بدش با خودتون که تصمیم بگیرید این خوبه یا بده.

یه مثال دیگه، مک کافی وقتی که درگیر بیت‌کوین شد، همه‌ی مردم می‌گفتند که واای مک کافی راجع به بیت‌کوین صحبت کرده، همینی که آنتی ویروس ساخته و فلان، خیلی آدم شناخته شده‌ایه و از این حرف‌ها. بعد با گذر زمان دیگه مک کافی هر چی که راجع به بیت‌کوین می‌گفت کسی اهمیت نمی‌داد، اصلا دیگه خیلی‌ها یادشون رفته بود. الان بازار بیت‌کوین کلی اوج گرفته و داره میره بالا، هیشکی اسم مک کافی رو هم دیگه نمیاره. دیگه انقدر این آدم بی‌خود و بی‌ربط شده.

یه نمونه‌اش این بود و مک کافی هم مثال خیلی خوبی بود برای آقای ایلان ماسک و غیره.

حالا ایلان ماسک هم پولدارترین آدم جهانه فکر کنم. اگه پولدارترین آدم جهان روی قیمت یه چیزی نتونه تاثیر بذاره کی می‌خواد بذاره :)
