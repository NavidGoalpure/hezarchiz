---
title: "توضیح بیت‌کوین به مامان و بابا"
domain: "https://www.youtube.com/watch?v=gpwyOw9wX0I&list=PLYc8rgTV8DzC29873Qt1kzvgZGHNxce7_&index=1"
domainName: ""
img: "cover.jpg"
logo: ""
description: "توضیح بیتکوین به زبان ساده"
keywords: learning,bitcoin,bitcoin-concepts,zia
blog: false
confirm: true
---

**ضیا:** سلام. می‌خوام توی این ویدیو بیت‌کوین رو برای مامان و بابا توضیح بدم. پس یه سلام مجدد می‌کنم به همه‌ی پدران و مادران گرامی که وقتشون رو در اختیار من قرار دادند و این ویدیو رو دارن نگاه می‌کنند.

بیت‌کوین یه پدیده‌ی جدیده. یک پوله که توی اینترنت وجود داره و به شکل فیزیکی وجود نداره. این پول قدمتش حدودا 12 ساله تا به امروز که الان سال 2021 هستیم و همون طور که گفتم به شکل فیزیکی وجود نداره و فقط توی اینترنت وجود داره. یعنی اینکه مثل اون حالت رایجی که شما با پول تعامل داشتید، یعنی اسکناس، سکه و غیره ازش وجود نداره. فقط توی اینترنت و به شکل دیجیتالی وجود داره.

این پول رو می‌شه به هر جایی از دنیا فرستاد. مثل ایمیل. شما وقتی که می‌خواین یک ایمیل بفرستید، به هر جایی و هر نقطه‌ای از دنیا می‌تونید این ایمیل رو ارسال کنید. بیت‌کوین هم همین‌طوره. شما بیت‌کوین رو می‌تونید از هر جای دنیا به هر جای دیگه‌ی دنیا انتقال بدید.

ولی پول‌های رایج معمولا اینجوری نیستند یعنی شما مثلا الان ریال رو که در حساب بانکیتون دارید نمی‌تونید به هر جای دنیا انتقال بدید یا اگر روشی برای انتقالش باشه با چندین واسطه، با هزینه‌های بسیار بالا و ریسک و خطرات بسیاری هم شاید وجود داشته باشه و کارمزدهای بالایی هم برای شما ایجاد می‌شه برای انتقال اون پول به هر جای دنیا.

اما بیت‌کوین در حد ارسال یک ایمیل انجام می‌شه. کارمزدش به نسبت بسیار پایین‌تره و خیلی سریع‌تر از انتقال حواله‌های پول رایج مثل ریال و دلار غیره انجام می‌شه.

پس یعنی شما مثلا می‌تونید برای فرزندانتون که خارج از ایران هستند خیلی راحت با بیت‌کوین پول بفرستید یا بر عکسش، اون‌ها واسه شما پول بفرستند. مثلا فرزندتون توی آلمان زندگی می‌کنه و می‌خواد برای شما پول بفرسته به ایران و خب محدوده و نمی‌تونه این کار رو بکنه. اما با بیت‌کوین می‌تونه خیلی ساده و راحت واسه شما این پول رو انتقال بده.

شاید هم شما مثلا با جایی خارج از ایران کار می‌کنید. کارفرمایی هست که می‌خواد به شما حقوق هر ماه رو پرداخت کنه. روشی برای انتقال پول به شما که در ایران هستید نداره و اگه هم روشی وجود داشته باشه بسیار پیچیده و سخت و پر از ریسکه و واسطه‌های زیادی وجود داره. اما با بیت‌کوین خیلی راحت می‌تونه به کیف پول شما، بیت‌کوین رو انتقال بده.

یا اینکه اصلا شما خودتون کارفرمایی باشید و کارمندی رو از خارج ایران استخدام کنید، خیلی راحت باز می‌تونید واسش حقوقش رو با بیت‌کوین انتقال بدید.

بیت‌کوین یه سری چیزای جالب دیگه هم داره. یکی از موارد اصلی و مهم در مورد بیت‌کوین اینه که هیچ کسی نمی‌تونه بیت‌کوین رو تحریم کنه، اون رو ببنده، حسابتون رو بلوکه کنه یا فریز کنه یا هر نوع محدودیتی روی شما نمی‌تونن اعمال کنند. اما همون‌طور که اشاره کردیم پول‌های رایج خیلی درگیر این مسائل هستند و شما مثلا ریال رو نمی‌تونید توی حساب‌های بانکی خارجی داشته باشید، اگر هم ایرانی باشید و حساب بانکی خارجی جایی داشته باشید، ممکنه حسابتون رو به خاطر خیلی از محدودیت‌های متفاوتی که وجود داره ببندند.

اما با بیت‌کوین این اتفاق برای شما نمیفته، کسی نمی‌تونه جلوی تراکنش شما رو بگیره، کسی نمی‌تونه مقدار بیت‌کوینی که دارید رو بلوکه کنه، فریز کنه یا حساب شما رو ببنده.

یه نکته‌ی جالب دیگه که وجود داره اینه که بیت‌کوین یک پول با یک سیستم ضد تورمیه. یعنی مثل پول‌های رایج همون طور که می‌بینید، امکانش نیست که چاپ بی‌رویه‌ای انجام بشه، مثلا دولت یا هر جای دیگه‌ای که امکان این کار رو داره، نمی‌تونه مقدار این پول رو افزایش بده و باعث از دست رفتن ارزش اون پول بشه.

الان شما می‌تونید ببینید که مثلا ریال به دلیل چاپ بی‌رویه یا به دلایل سیاسی و جغرافیایی یا هر مسئله‌ی دیگه‌ای ارزشش رو از دست می‌ده و همین طور ارزون‌تر می‌شه نسبت به خیلی از پول‌های دیگه و این روند دهه‌هاست که وجود داره.

اما توی بیت‌کوین یک سقفی برای تعداد اون مقدار کوین‌ها وجود داره و به این دلیل امکان دستکاری مقدارش وجود نداره و ارزشش معمولا فزاینده است و رو به رشد هست همیشه. حداقل در بازه‌های بلند مدت توی این یک دهه‌ی اخیر، این رو به ما ثابت کرده.

شاید الان برای شما این سوال پیش اومده باشه که بیت‌کوین از کجا اومده، چطوری ساخته شده، صاحبش کیه. بالاخره هر چزی یه صاحبی داره.

بیت‌کوین به اصطلاح یه شبکه‌ی غیر متمرکزه، یعنی یک پدیده‌ و اتفاقیه روی اینترنت که صاحبی نداره، یک شرکت نیست که اون رو ساخته. اشخاص بسیار زیادی از سراسر جهان این نرم‌افزار رو توسعه دادند و ساختنش و شبکه به شکل بدون صاحب کار می‌کنه.

بیت‌کوین واقعا یک پدیده‌ی جهانیه که خیلی از مشکلات پول رایج رو رفع کرده.

حرف آخری که می‌خواستم به شما بگم اینه که بیت‌کوین الان 12 ساله که وجود داره و از روزی که به وجود اومده تا به امروز، استفاده ازش داره راحت‌تر و راحت‌تر و ساده‌تر می‌شه و دسترسی بهش بیشتر و بیشتر می‌شه در جای جای دنیا.

بیت‌کوین یه پدیده‌ایه که شاید امروز شما بهش نیاز نداشته باشید. شاید مشکلی رو نخواد برای شما رفع کنه. شما مشکلی ندارید که بخواین از بیت‌کوین استفاده کنید. مثلا کسی از عزیزان شما خارج از ایران نیست که بخواین باهاش تراکنش داشته باشید، دغدغه‌ی بحث تورم پول ندارید و راه‌کارهای خودتون رو دارید استفاده می‌کنید ولی خوبه که اینو بدونید که بیت‌کوین هیچ تبعیضی نسبت به هیچ شخصی نداره و همیشه در صورتی که بهش نیاز داشتید همراه شما خواهد بود.

امیدوارم با این توضیحاتی که ارائه کردم ابعاد مختلف پدیده‌‌ای مثل بیت‌کوین و اهمیتش برای شما مشخص‌تر شده باشه.

من ضیا صدر هستم. ممنونم که وقتتون رو در اختیار من قرار دادید. اگر در رابطه با بیت‌کوین کنجکاو هستید و می‌خواین مطالب بیشتری بدونید، من توی ویدیوهای یوتیوب، اینستاگرام و جاهای دیگه‌ای که من ویدیو می‌ذارم توضیحات بیشتر، مفصل‌تر و مباحث بسیاری رو در رابطه با بیت‌کوین بهشون می‌پردازم. خوشحالم که اگر علاقه‌مند هستید به این موضوع من رو دنبال کنید و من در خدمتتون باشم.

فعلا تا ویدیو‌های بعدی.
