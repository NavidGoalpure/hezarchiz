---
title: "آیا ماینرها می‌توانند تراکنش‌های بیت‌کوین را سانسور کنند؟"
domain: "https://www.youtube.com/watch?v=YKikyDaLiyA&list=PLYc8rgTV8DzC29873Qt1kzvgZGHNxce7_&index=19"
domainName: "مفاهیم بیتکوین"
img: "cover.jpg"
logo: ""
description: "ضیا صدر به سوال بالا توضیح می‌دهد"
keywords: learning,bitcoin,bitcoin-concepts,zia
blog: false
confirm: true
---

**سوال:** موضوع سانسور تراکنش که استخر ماراتون مطرح کرد در چه شرایطی اتفاق میفته؟

**ضیا:** ماجرای استخر ماراتون چیه؟ یه استخری هست به نام ماراتون... که ما به صورت خلاصه بهش میگیم استخر مارا. این استخر مارا که درصد زیادی از هش‌ریت رو هم نداره فکر کنم یک درصد یا کمتر داره، از چند هفته‌ی پیش شروع به فعالیت کرد و گفت من می‌خوام طبق قوانین OFAC تراکنش‌های بیت‌کوینی بپذیرم و توی بلاک بذارم.

قوانین اوفک در مورد اینکه ماینینگ چجوری باید صورت بگیره وجود نداره در واقع ولی این‌ها می‌خواستن یه جورایی چاپلوسی اوفک رو بکنند که ما مثلا خیلی عزیز شماییم و حواسمون به قوانین شما بوده.

همچین چیزی رو مطرح کردند و توی سربرگ بلاک‌هاشون هم می‌نوشتند که ما مثلا OFAC Compliant هستیم.

خب این استخر به خاطر اینکه این کار رو می‌کرد باید از تراکنش‌های زیادی طبق معیار و استانداردی که تو ذهنشون بوده می‌گذشت. چون اعمال قانون به شبکه‌ی بیت‌کوین کار بسیار دشواریه و اینکه چه تراکنشی درسته و چه تراکنشی درست نیست اصلا چیز واضحی نیست.

ولی تراکنش‌های بسیار زیادی رو برنمی‌داشتند و تراکنش‌های کمی رو توی بلاک قرار می‌دادند و کارمزدهای بسیار کمی رو دریافت می‌کردند، چون که اولویتشون مثل بقیه‌ی ماینرها نبود. ماینرها توی شبکه‌ی بیت‌کوین به این حالت کار می‌کنند که هر چه کارمزد بالاتر باشه در اولویت هست. ولی این طبق این فرمول کار نمی‌کرد.

و سر همین موضوع هر بلاکی که پیدا می‌کرد حدود یه بیت‌کوین یا نیم بیت‌کوین کارمزد از دست می‌داد. یعنی این همه اون استخر پول از دست می‌داد. واسه همین یه سیاستی بود که خیلی موفق نبود چون که از لحاظ اقتصادی صدمه میزد.

و اینکه اگر همه‌ی استخرها بخوان همچین کارهایی رو بکنند چه مکانیزمی توی بیت‌کوین هست که جلوی این موضوع رو بگیره؟ کارمزد. کارمزد بالا در واقع جلوگیری می‌کنه از این مسئله. در واقع نه کارمزد بالا بلکه کارمزد پریمیوم.

به این حالت که شما فکرشو بکنید شما مثلا تراکنشتون یه مشکلی داره و مثلا هیچ استخری توی دنیا تراکنش شما رو قبول نمی‌کنه. حالا شما توی همچین شرایطی چیکار می‌کنید؟ کافیه کارمزدت رو دو برابر یا سه برابر بقیه‌ی تراکنش‌ها بدی. این شرایط اصلا اتفاق نیفتاده‌ها ولی یه سناریوییه که بهش فکر می‌کنند که اگر اتفاق بیفته بیت‌کوین چه سوپاپ اطمینانی واسه‌ی این مسئله گذاشته.

که با کارمزد بالاتر پرداخت کردن، انگیزه‌ی اقتصادی واسه‌ی این که ماینری تراکنش شما رو برداره وجود خواهد داشت و ماینرهای زیادی میتونن وجود داشته باشند که دنبال این انگیزه‌ی اقتصادی خواهند بود و تراکنش شما رو کانفرم می‌کنند و درگیر قوانین اوفک و مسائل قانونی فلان کشور نیستند.

برای همینه که یه جورایی این ویژگی ضد سانسور بودنه که شما کارمزدتون رو می‌تونی بالاتر ببری که تراکنشتون کانفرم بشه.

مثلا اگه یه هکری باشه که تراکنشش رو هیچ ماینری برنداره، که تا حالا همچین چیزی نداشتیم، اون هکر کافیه کارمزدش رو مثلا به جای 5 دلار بزنه 200 دلار. حالا ماینر برش میداره چون پول بیشتری بهش میده.

این سیستم ضد سانسورشه که با کارمزد بالاتر می‌تونه توی شرایط بسیار آرمانی که در آینده ممکنه تصور کنیم میتونه جلوگیری کنه.
