---
title: "چند تا کیف پول نیاز داریم؟"
domain: "https://www.youtube.com/watch?v=FG1HZOrpaOg&list=PLYc8rgTV8DzC29873Qt1kzvgZGHNxce7_&index=7"
domainName: "مفاهیم بیتکوین"
img: "cover.jpg"
logo: ""
description: "ضیا صدر به سوال بالا پاسخ می‌دهد"
keywords: learning,bitcoin,bitcoin-concepts,zia
blog: false
confirm: true
---

**سوال:** بهترین روش برای نگهداری بیت‌کوین در مقیاس زیاد، نگهداری همشون در یک کیف پوله یا تقسیم در چندین کیف پول؟ همه تخم مرغ‌هایتان را در یک ظرف نگذارید اینجا هم درسته یا نه؟

**پاسخ:**
می‌تونم بگم که تقریبا این همیشه درسته که همه‌ی تخم مرغ‌هاتون رو توی یک سبد نذارید ولی این به این معنی نیست که شما 6 تا 7 تا کیف پول مختلف و مجزا بسازید و به این شکل شما الان امنیت بیشتری داشته باشید. خیر. شما باید بر اساس کاربردتون و براساس مقدار قابلیت‌هایی که نیاز دارید، diversify کنید به اصطلاح.

یعنی این که مثلا اگر شما می‌خواین همه‌ی تخم مرغ‌هاتون توی یک سبد نباشه باید ببینید که هر سبد کارش چیه و چرا از همدیگه جداش می‌کنید.

مثلا شما ممکنه بگیم واسه‌ی خرج کردن بیت‌کوین، مثلا پرداخت و خرید و موارد این چنینی می‌تونید یه کیف پول موبایلی داشته باشید و مثلا مبلغی بیشتر از دو سه هزار دلار پول توش نگهداری نکنید.

این شد یه سبد که واسه‌ی استفاده‌ی سریع و راحته ولی مقدار زیادی رو توش نگهداری نمی‌کنیم. چرا؟ چون استفاده‌ی سریع و راحت با امنیت بالا، دوتاش با هم تقریبا نمی‌شه. این دو تا کنار هم نمی‌تونه چفت و جور بشه.

پس شما استفاده‌ی سریع و راحت رو می‌ذارید روی اپ موبایلی، مثلا بلووالت واسه‌ی آیفون و اندروید، سامورایی والت واسه‌ی اندروید فقط و آپشن‌های دیگه‌ای هم هست که شما می‌تونید استفاده کنید ازشون. موارد بسیار زیادی هستند.

حالا واسه مقدار بیشتر داراییتون می‌تونید مثلا یه کولد استوریج بسازید که ویدیوش رو من توی کانال گذاشتم می‌تونید نگاه کنید که چطوری می‌تونید کولد استوریج بسازید و استفاده کنید.

به این شکل مثلا شما 1 بیت‌کوین دارید، سه صدم بیت‌کوین توی بلووالت روی گوشیتون دارید، نود و هفت صدم بیت‌کوین توی کولد استوریجتون دارید. اینجا همه‌ی تخم مرغ‌هاتون رو توی یه سبد نذاشتید و بر اساس کاربرد، یکی اونی که می‌خواین راحت و آسون ازش استفاده کنید روی گوشیه، این یکی روی یه سیستم امن و آفلاین و یه ذره دشوار و سخته که کسی بخواد بهش دسترسی پیدا کنه راحت نتونه.

اینجوری منطقی‌تره، شما مثلا اگه بگیم صد میلیون تومن توی حساب بانکی‌تون داشته باشید، اون صد میلیون رو توی جیبتون نمی‌ذارید مشخصا. مثلا اندازه‌ی صد هزار تومن شاید پول نقد همراهتون حمل کنید.

ولی مثلا یه مقدار کمی رو شما حمل می‌کنید با خودتون. مقدار اصلی رو یه جای دیگه‌ای مثلا توی حساب بانکیتونه و به شکل نقد توی جیبتون نیست.

یه آپشن دیگه‌ای هم که بر اساس کاربرد دارید اینه که شما بر اساس کاربرد مرتبط به لایتنینگ یا حریم خصوصی، می‌تونید مثلا کیف پول‌های مختلف دیگه‌ای رو هم انتخاب کنید واسه کاربردشون. مثلا واسه‌ی حریم خصوصی کیف پولی بهتر از سامورایی والت نداریم. همه‌ی گزینه‌های مرتبط با mixing و collabretment payment و همه‌ی این قابلیت‌هایی که شما باعث می‌شه که بتونید حریم خصوصی کوین‌هاتون رو خوب حفظ کنید توی سامورایی والت هستند.

پس واسه همچین کاربری می‌تونید اون مقداری که نیاز به حریم خصوصی دارید رو هم از سامورایی والت استفاده کنید. یا همیشه واسه خرج کردنتون از سامورایی والت استفاده کنید. واسه نگهداری ولی مثلا کولد استوریج داشته باشید، یا مثلا کیف پول سخت افزاری وصل شده به کولد استوریج، یا کیف پلو سخت افزاری وصل شده به یک سیستم ایزوله که سیستم عامل همیشگیتون نیست و یه سیستم عامل تمیزه.

پس یه قسمت نگهداری پوله، یه قسمت استفاده از اونه و این دو تا رو می‌تونید از هم جدا کنید.

واسه لایتنینگ هم همینطوره. والت‌های مرتبط با لایتنینگ رو اصلا توصیه نمیشه بیشتر از صد دلار یا دویست دلار پول توشون نگهداری کرد و واسه این هم می‌تونید یه قسمت جدایی داشته باشید و استفاده کنید.

به این شکل شما همه‌ی تخم مرغ‌ها رو توی یه سبد نمی‌ذارید ولی برای امنیت اینجوری نباشه که 6 تا 7 تا کیف پول بسازید و پولتون رو بین این‌ها پخش کنید. این روش خوبی نیست، نگهداری از کوین‌ها رو سخت می‌کنه، امکان این که شما seed یا کلمات رو از دست بدید یا گم کنید خیلی بیشتر می‌شه. خیلی مسائل می‌تونه پیش بیاد که به شما ضرر بزنه.

بهتره که انقدر پیچیدش نکنید. مقدار دارایی اصلی رو یه جای خوب و امن نگهداری کنید. مقدار دارایی که می‌خواین خرج کنید، حریم خصوصی داشته باشید یا اینکه لایتنینگی استفاده کنید رو یه مقداری کمی از مقدار اصلی می‌کَنید و می‌ذارید توی اون یکی کیف پول. و مثل اینه که هر سری دارید اون کیف پول رو شارژ می‌کنید.

به این شکل می‌تونید همه‌ی تخم مرغ‌ها رو در یک سبد نذارید و خیلی هم توصیه می‌شه که همچین کاری رو بکنید. حداقل اینه یه کولد استوریج و یه کیف پول موبایلی. این دو تا از هم جدا باشند.
