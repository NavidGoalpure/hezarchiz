---
title: "مفاهیم بیتکوین ۲"
domain: "https://www.youtube.com/watch?v=rnAbQIQT11A&list=PLYc8rgTV8DzC29873Qt1kzvgZGHNxce7_&index=2"
domainName: "Zia's youtube"
img: "cover.jpg"
logo: ""
description: "آیا آدرس‌های بیتکوین منقضی می‌شوند؟"
keywords: learning,bitcoin,bitcoin-concept,zia
blog: false
confirm: true
---

**سوال:** توی کیف پول‌هایی که برای هر تراکنش، یک آدرس جدید تولید می‌کنند، آیا همچنان آدرس‌های قبلی معتبراند؟

**ضیا:** این سوال خیلی خوبه. خیلی هم پرسیده می‌شه از من. ببینید همه‌ی کیف‌پول‌های HD wallet که الان تقریبا همه‌ی کیف پول‌هاHD wallet هستند (مخفف Hierarchical Deterministic) آدرس‌های زیادی رو برای شما تولید می‌کنند یعنی هر سری شما می‌خوایند یه دریافت داشته باشید به شما یه آدرس جدید می‌دند.

این کیف پول‌ها در قدیم اینجوری بود که یه آدرس به شما می‌دادند و HD wallet نبودند. یه دونه آدرس به شما می‌دادند و شما از همون استفاده می‌کردید. چی شد که ما آدرس‌ها رو این شکلی کردیم که چند تا چند تا تولید بشه، یعنی هر سری برای هر پرداخت یه آدرس جدید به شما بده؟ دلیلش این بود که استفاده از آدرس‌های جدید برای هر پرداخت به حریم خصوصی شما کمک می‌کنه و این شد یه استاندارد توی کیف‌پول‌ها.

این یه نکته‌ای هم داره، اون هم اینکه قابلیت‌های حریم خصوصی دیگه‌ای هم وجود داره مثل Payment Code ها، مثل CoinJoin، مثل Pay-to-EndPoint، مثل PayJoin و قابلیت‌های زیاد دیگه‌ای که وجود داره که الان فعلا سردمدارشون سامورایی والته که همه‌ی این‌ها رو پیاده سازی کرده ولی همون طور که HD wallet ها استاندارد شدن و الان تقریبا همه‌ی والت‌ها اینجوری کار می‌کنند، انتظار داریم که در آینده هم کیف‌پول‌های دیگه این استاندارهای جدیدتر رو هم استفاده کنند.

پس یعنی در واقع یه قابلیتیه که به حریم خصوصی شما کمک می‌کنه که شما هر سری آدرس جدیدی رو استفاده کنید. آدرس قبلی شما هیچ وقت منقصی نمی‌شه. هر آدرس بیت‌کوین رو شما می‌تونید میلیاردها بار استفاده کنید و هیچ اتفاقی نمیفته، هر سری هم می‌تونید باهاش بیت‌کوین دریافت کنید همونطور که قبلا دریافت می‌کردید.

مسئله اینه که شما اگه این آدرستون رو، مثلا به من بدید و من برای شما مقداری بیت‌کوین انتقال بدم، حالا اگه شما این آدرس رو به نفر بعدی تحویل بدید و از شخص بعدی هم مقداری بیت‌کوین دریافت کنید، من می‌تونم روی شبکه‌ی بلاک‌چین بیت‌کوین که شبکه‌ی شفافی هست، برم چک کنم و ببینم که از کجاهای دیگه دارید پول می‌گیرید، چقدر بیت‌کوین در موجودیتون هست و خب این‌ها اطلاعاتی نیستند که ما دوست داشته باشیم به بقیه بدیمشون. پس کاری که می‌کنیم اینه که هر سری از یک آدرس جدید استفاده می‌کنیم و وقتی شما از آدرس جدیدی استفاده می‌کنیم، من دیگه نمی‌تونم برم ببینم که شما دیگه از کجاها بیت‌کوین دریافت کردید و دیگه چه مقدار بیت‌کوین توی حسابش داره.

این اطلاعات دیگه برای من مخفی می‌مونه و نمی‌تونم دیگه این‌ها رو ببینم. البته یه سری تکنیک‌های تحلیل و اینها وجود داره که رفتارشناسی تراکنش می‌کنند و قابلیت‌های حریم خصوصی بیشتری شما نیاز دارید در آینده. ولی با این حال این اولین و مهم‌ترین قدم واسه‌ی حریم خصوصی بود که کیف‌پول‌ها برداشتند و هر سری آدرس‌های جدیدی تولید می‌کنند.
