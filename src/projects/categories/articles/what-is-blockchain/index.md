---
title: "بلاکچین چیست!"
domain: ""
domainName: ""
img: "cover.jpg"
logo: "logo.png"
description: "در این مقاله توضیح میدهیم که بلاکچین چیست و چه کاربردهایی دارد"
keywords: articles
blog: true
confirm: true
---

واژه بلاک چین (Blockchain) ترکیبی از دو کلمه Block بلوک و Chain به معنی زنجیره هست. این فناوری در حقیقت زنجیره‌ای از بلوک‌هاست.
هر اطلاعاتی در هر بلاک می‌تواند ثبت شود؛ از جرم و جنایت‌های یک فرد تا جزئیات تراکنش‌های یک شبکه پولی مانند بیت کوین.
اطلاعات در بلاک‌ها ثبت می‌شوند و بلاک‌ها باهم به‌صورت زنجیره‌ای مرتبط می‌شوند. این زنجیره، بلاک چین را تشکیل می‌دهد.
برای مثال بلاک چین زیر را در نظر بگیرید. هر بلاک یک کشور را نشان می‌دهد که نام شهرهای آن کشور در آن ثبت‌شده است.
یک‌چیز دیگر هم وجود دارد. هرکدام از این بلاک‌ها چیزی به نام هش (Hash) دارند. یک هش رشته‌ای متنی است که از یک تابع ریاضی خاص تولیدشده و کاربرد آن جلوگیری از تقلب در سیستم است. هش یک داده یا ورودی، همیشه ثابت است. استفاده از راهکار هش باعث می‌شود تا از تقلب و تغییر اطلاعات ثبت‌شده روی بلاک چین جلوگیری به عمل آید.

## امروزه فناوری بلاک چین محبوبیت زیادی پیداکرده اما بلاک چین چیه ؟ چطور کار میکنه؟ چه مشکلاتی رو حل میکنه؟ و چطور میشه ازش استفاده کرد؟امروزه فناوری بلاک چین محبوبیت زیادی پیداکرده اما بلاک چین چیه ؟ چطور کار میکنه؟ چه مشکلاتی رو حل میکنه؟ و چطور میشه ازش استفاده کرد؟

[![dssd](https://i.ibb.co/X5RgSHK/test1.jpg "blockchain image")](https://i.ibb.co/X5RgSHK/test1.jpg "blockchain image")

همون طور که از اسمش پیداست بلاک چین به زنجیره‌ای از بلاک‌ها گفته میشه که اطلاعاتی رو در بردارند این تکنیک برای اولین بار در سال 1991 توسط گروهی از پژوهشگران شرح داده شد و در اصل به‌منظور زمان‌بندی اسناد دیجیتال به وجود اومد تا دیگه امکان تغییر تاریخ یا دست بردن تو اونها وجود نداشته باشه چیزی شبیه به یک دفتر اسناد رسمی که البته تا سال 2009 که ساتوشی ناکاموتو که بیت کوین رو به وجود آورد خیلی کاربرد نداشت حالا بلاک چین یک دفتر کل توزیع‌شده است که کاملاً برای همه قابل دسترسه.
بلاک چین ویژگی جالبی داره وقتی یکسری داده داخل اون ذخیره و ثبت میشن تغییر دادنشون اصلاً کار آسونی نیست بیایین دقیق‌تر یک بلاک رو بررسی کنیم هر بلاک شامل یک سری داده ،هش بلاک، و هش بلاک قبلیه .
داده‌های ذخیره‌شده به نوع بلاک چین بستگی دارند. برای نمونه بلاک چین بیت کوین جزئیاتی رو درباره تراکنش ذخیره میکنه . ازجمله مشخصات فرستنده و گیرنده بعلاوه ی میزان سکه‌های مبادله شده . همچنین هر بلاک یک هش داره . هش برای بلاک مثل اثرانگشت برای آدم‌هاست.هش هویت بلاک و کل محتویاتش رو تعیین میکنه و همواره منحصربه‌فرده، درست مثل اثرانگشت.
وقتی یک بلاک به وجود میاد. هش اون بلاک محاسبه میشه هرگونه تغییر در بلاک، هش رو تغییر می‌ده. به عبارت دیگه، یکسری چیزها در بلاک باعث میشن هش تغییر کنه . هش ابزار کاربردی و بسیار مفیدی برای تشخیص تغییرات در بلاکه. اگر اثرانگشت یک بلاک تغییر کنه اون بلاک دیگه اون بلاک سابق نیست. عنصر سومی که در بلاک ذخیره میشه هش بلاک قبلیه.که در ایجاد زنجیره‌ای از بلاک‌ها مؤثره و همین تکنیک باعث میشه که یک بلاک چین تا حد زیادی امن بشه .
حالا بزارید این‌رو با یک مثال ساده براتون توضیح بدم

[![Blockchain image](https://i.ibb.co/fXMfy8g/test2.jpg "Blockchain image")](https://i.ibb.co/fXMfy8g/test2.jpg "Blockchain image")

ما در اینجا یک زنجیره از سه بلاک داریم همون جوری که در تصویر مشاهده می‌کنید هر بلاک شامل یک هش ، و هش بلاک قبله.
ازاین‌رو بلاک شماره 3 به بلاک شماره 2 مربوطه و بلاک شماره 2 به بلاک شماره 1 .حالا بلاک شماره 1 یه مقدار خاص تره چون بلاکی قبل از اون وجود نداره اسمش رو میگذاریم بلاک اولیه یا جنسیس . اگه بلاک دوم دست‌کاری بشه هش اون بلاک هم متقابلاً تغییر میکنه و هیچ کدوم از بلاک‌های بعدی معتبر نیستند و اعتبار خودشون رو از دست میدن چون دیگه هشی که از بلاک قبلی بهشون میرسه معتبر نیست . ازاین‌رو اگه یکی از بلاکها کوچک‌ترین تغییری کنه تمام بلاک‌های بعد از اون نامعتبر میشن اما برای جلوگیری از دست‌کاری، فقط استفاده از هش کافی نیست امروزه استفاده از کامپیوترها خیلی سریعاً و میتونن در هر ثانیه صدها هزار هش رو محاسبه کنن . بنابراین امکان تغییر یک بلاک، و محاسبه هش تمام بلاک‌های زنجیره برای معتبر شدن مجدد یک بلاک چین وجود داره پس برای جلوگیری از این مشکل بلاک چین از سیستم اثبات انجام کار استفاده میکنه که باوجود اون بلاک‌ها با سرعت کمتری شکل میگیرن . مثلاً در مورد بیت کوین، محاسبات لازم برای اثبات انجام کار و افزودن یک بلاک جدید به زنجیره ، نزدیک به 10 دقیقه طول می‌کشه .
این مکانیسم دست‌کاری بلاک‌ها رو خیلی سخت و یا حتی غیرممکن می‌کنه .چون اگه یک بلاک دست‌کاری بشه لازمه که فرایند زمان‌بر اثبات انجام کار، برای بلاک‌های بعد از اون مجدداً انجام بشه . ازاین‌رو امنیت بلاک چین به این بستگی داره که چقدر از هش کردن و مکانیسم اثبات انجام کار خوب استفاده میشه .
یک عامل مهم دیگه هم در حفظ امنیت بلاک چین نقش داره و اون اینه که شبکه بلاک چین توزیع‌شده است . و به‌جای استفاده از یک‌نهاد متمرکز، برای کنترل زنجیره از یک شبکه همتا به همتا استفاده میکنه که در اون همه میتونن به اون ملحق بشن . وقتی یک نفر به این شبکه اضافه میشه ،یک کپی کامل از بلاک چین در اختیارش قرار میگیره . که به اون گره یا نود میگویند و این گره یا نود میتونه با استفاده از این کپی ، صحت اطلاعات دریافت شده رو تائید کنه .

## حالا میریم سراغ اینکه با تولید یک بلاک جدید چه اتفاقی می‌افته

بلاک‌های جدید، به نود‌های حاضر در شبکه فرستاده میشن . سپس هر نود برای اطمینان از عدم دست‌کاری ، صحت بلاک رو بررسی میکنه . وقتی همه‌چیز بررسی شد ، هر نود بلاک چین بررسی‌شده رو به بلاک خودش اضافه میکنه . همه‌ی نود‌های این شبکه‌، یک توافق رو شکل میدن . که کدوم بلاکها معتبرترند و کدوم‌ها نه .
بلاک‌هایی که دست‌کاری بشن با توافق همه رد میشن . بنابراین اگه کسی بخواد یک بلاک رو روی بلاک چین دست‌کاری کنه ، باید تمام بلاک‌های دیگه رو هم با فرایند ایجاد اثبات کار تغییر بده. و کنترل بیش از 50 درصد این شبکه‌ی همتا به همتا رو در دست بگیره . اون موقع این بلاک هک شده دیگه مورد تاییده . پس میشه گفت که تقلب به این‌روش تقریباً غیرممکنه.
بلاک چین مدام در حال تغییر و تحوله . توسعه قراردادهای هوشمند ازجمله تحولاتی که به‌تازگی رخ‌داده .
این قراردادها برنامه ساده‌ای هستند که روی بلاک چین ذخیره شدند و میتونند طبق شرایط خاص برای تبادل کوین‌ها مورداستفاده قرار بگیرند. فناوری بلاک چین توجه مردم رو به‌سرعت به خودش جلب کرد .و خیلی زود بقیه متوجه شدند که این فناوری میتونه در زمینه‌های مختلف دیگه‌ای مثل ذخیره سوابق پزشکی ، ایجاد یک دفتر ثبت‌اسناد رسمی دیجیتال و جمع‌آوری مالیات استفاده بشه .

[![Blockchain image](https://i.ibb.co/7gxjcRK/test3.jpg "Blockchain image")](https://i.ibb.co/7gxjcRK/test3.jpg "Blockchain image")

## سیستم ثبت اطلاعات در بلاک چین چگونه کار می‌کند؟

زمانی که کلیدهای رمزنگاری‌شده با این شبکه ترکیب می‌شوند، شکل بسیار مفیدی از تعاملات دیجیتال پدیدار می‌شود. فناوری «Blockchain» به فرد A اجازه می‌دهد تا از کلید خصوصی خود برای ضمیمه کردن اطلاعات مربوط به تراکنش مثلاً در مورد بیت کوین، مبلغی از این کریپتوکارنسی ارسال می‌شود با کلید عمومی شخص B استفاده کند.
این اطلاعات باهم بخشی از یک «بلاک» را تشکیل می‌دهند. هر بلاک شامل یک «امضای دیجیتالی»، «زمان‌سنج» و اطلاعات مربوط است. در گام بعدی این بلاک بین تمام اعضای شبکه (گره‌ها یا نودها) پخش می‌شود

## بلاک چین از دیدگاه فنی

بلاک چین را یک به‌عنوان بایگانی که اطلاعات روی آن ثبت می‌شوند، در نظر بگیرید. شاید یک بلاک چین با چیزهایی که با آن بیشتر آشنا هستید، خیلی تفاوت نداشته باشد. مثل ویکی‌پدیا.
با استفاده از یک بلاک چین، افراد زیادی می‌توانند سوابق مختلفی را به یک نوع بایگانی اطلاعات وارد کنند و همچنین کاربران می‌توانند چگونگی ثبت و به‌روزرسانی اطلاعات را کنترل کنند.
ساختار و نوع کار این فناوری خیلی با نوع کار وب‌سایت ویکی‌پدیا تفاوت ندارد. مقالات وب‌سایت دانشنامه آنلاین ویکی‌پدیا هم محصول یک نویسنده نیستند. هرکسی می‌تواند با رعایت قوانین ویکی‌پدیا، در این سایت مطلب منتشر کند. بنابراین در ویکی‌پدیا هم فقط یک فرد اطلاعات را کنترل نمی‌کند.
بااین‌حال، با بررسی‌های عمیق‌تر، تفاوت‌هایی که باعث می‌شود فناوری بلاک چین منحصربه‌فرد باشد، روشن‌ می‌شود. درحالی‌که هر دو در شبکه‌های توزیع‌شده (اینترنت) اجرا می‌شوند، ویکی‌پدیا در شبکه جهانی وب (WWW)، با استفاده از یک مدل «کلاینت سرور»، طراحی‌شده است.
این یعنی در ویکی‌پدیا، داده‌ها روی سرور متمرکز ذخیره می‌شوند. حتی اگر کاربران هم نخواهند، یک یا چند نفر به تمام داده‌ها کنترل دارند و می‌توانند آن‌ها را تغییر دهند یا به‌طور کامل حذف کنند.
در ویکی‌پدیا، یک کاربر (کلاینت)، با مجوزهایی که در حساب کاربری خود توسط سیستم برایش تعیین می‌شود، قادر است همه، ‌یا برخی از ورودی‌های ویکی‌پدیا را که در یک سرور متمرکز ذخیره‌شده‌اند، تغییر دهد.
هر زمان که یک کاربر به صفحه ویکی‌پدیا دسترسی پیدا کند، نسخه به‌روزشده یک مطلب در دیتابیس (مستر کپی) را دریافت می‌کند. اما تفاوت اصلی این است که کنترل پایگاه داده همچنان با مدیران ویکی‌پدیا باقی می‌ماند و کنترل دسترسی‌ها و مجوزها توسط یک مقام مرکزی حفظ می‌شود. به‌نوعی مدیران ویکی‌پدیا می‌توانند یک مقاله را هر زمان که بخواهند حذف کنند.
اما در بلاک چین، مالک اطلاعات پایگاه داده، همان کاربران شبکه هستند و اطلاعات ثبت‌شده روی آن پاک نمی‌شود

## بلاک چین چگونه امنیت کاربران را تأمین می‌کند؟

بلوک‌های جدید همیشه به شکل خطی و به ترتیب زمانی اضافه می‌شوند. بنابراین بلوک‌های جدید همیشه به پایان بلاک چین اضافه می‌شوند. هر بلوک در زنجیره دارای موقعیتی است به نام ارتفاع (height).
پس از اضافه شدن یک بلوک به انتهای بلاک چین دیگر کار تمام است و برگرداندن و دست‌کاری بلوک برای تغییر محتوای آن بسیار دشوار خواهد بود. زیرا هر بلوک با هش اختصاصی به خود، و همچنین هش مربوط به بلوک قبل از آن علامت‌گذاری شده است.
کدهای هش از طریق یک عملکرد ریاضی ایجاد می‌شوند که اطلاعات دیجیتال را به رشته‌ای از اعداد و حروف تبدیل می‌کند. درصورتی‌که این اطلاعات به هر طریق دست‌کاری و ویرایش شود، کد هَش نیز تغییر خواهد کرد. فرض کنیم یک هکر سعی کند اطلاعات تراکنش شمارا دست‌کاری کند تا مجبور شوید بهای خرید خود را دوباره بپردازید. همین‌که اطلاعات معامله شما ویرایش شود هَش بلوک تغییر می‌کند؛ بلوک بعدی در زنجیره هنوز حاوی هَش قدیمی است و قاعدتاً هکر باید آن را هم به‌روزرسانی کند؛ و سپس بلوک بعدی تا آخر به‌این‌ترتیب است، محاسبه مجدد همه این هَش ها به قدرت محاسباتی عظیم و غیرقابل‌تصوری نیاز دارد. به‌عبارت‌دیگر، پس از اضافه شدن یک بلوک به بلاک چین، ویرایش آن بسیار دشوار و حذف آن غیرممکن خواهد بود

##بلاک چین برای چه کسانی در دسترس است؟
هرکسی در هر جای دنیا که به اینترنت دسترسی دارد می‌تواند از آن در تراکنش‌های خود استفاده کند.
بااین‌وجود پژوهش‌های بسیاری که صورت گرفته نشانگر افزایش استفاده از این فناوری در دهه آینده است، علاقه به حوزه بلاک چین در دنیا رو به افزایش است ارائه دوره‌های دانشگاهی بلاک چین، برگزاری انواع کنفرانس‌ها و همایش‌های این حوزه، استفاده بانک‌ها و مؤسسات مالی، شرکت‌های بیمه و شرکت‌های فناوری از آن به‌عنوان ابزاری برای کاهش هزینه‌ها، کاهش خطاهای سیستمی و افزایش کیفیت ارائه خدمات خود دلیلی بر این مدعاست.

##کاربردهای بلاک چین
همان‌طور که گفتیم بیت کوین و ارزهای دیجیتال غیرمتمرکز، مهم‌ترین و موفق‌ترین کاربرد فناوری بلاک چین هستند. به‌عنوان‌مثال، در بیت کوین با استفاده از این فناوری امکان تقلب، دو بار خرج کردن پول و برگشت تراکنش‌ها از بین می‌رود.
اما این فناوری می‌تواند به‌جز ارزهای دیجیتال، کاربردهای زیاد دیگری هم داشته باشد و هرکجا نیاز به فضایی برای ذخیره داده و از بین بردن نیاز به اعتماد باشد، امکان استفاده از آن وجود دارد.
به‌عنوان نمونه، انتخابات الکترونیکی و بدون تقلب می‌تواند یکی از کاربردهای بلاک چین باشد. با استفاده از این نوآوری می‌توان تا حد زیادی خطر تقلب در انتخابات و نیاز به نیروی انسانی را کاهش داد.
یا برای یک نمونه دیگر می‌توان به استفاده از بلاک چین در زنجیره تأمین و حمل‌ونقل اشاره کرد. کارخانجات و شرکت‌های تولیدکننده می‌توانند اطلاعات کالاها و حمل‌ونقل خود را از ابتدا تا رسیدن به دست مشتری روی پایگاه داده ثبت می‌کنند که این کار اصالت کالاها و کیفیت مواد اولیه را برای مشتری تضمین می‌کند.
با این فناوری می‌توان درست مثل یک جامعه یا سازمان، نوعی حاکمیت را در یک سیستم به‌ وجود آورد که همه بتوانند نسبت به سهامشان و اختیاراتی که دارند در جلو بردن آن سیستم سهیم باشند.
همچنین با این فناوری می‌شود دارایی‌ها را به توکن‌های دیجیتال تبدیل کرد و آن‌ها را به‌صورت یک دارایی قابل‌انتقال عرضه کرد. به‌عنوان‌مثال، می‌توان ارزش یک‌خانه را به هزاران توکن دیجیتال تبدیل کرد و آن‌ها را نسبت به بودجه متقاضیان به فروش رساند تا افراد زیادی (حتی از کشورهای دیگر) بتوانند در آن خانه سرمایه‌گذاری کنند.
مطالعه بیشتر در مورد کاربردهای این تکنولوژی: کاربردهای یک بلاک چین چیست؟
البته هنوز در دنیای واقعی به‌صورت گسترده بلاک چین مورداستفاده قرار نمی‌گیرد و بااینکه این فناوری غیرمتمرکز است، در بسیاری از کارها باوجودآن بازهم مجبور به تکیه کردن به نهادها و سازمان‌های متمرکز هستیم. اما با فراهم شدن زیرساخت‌های لازم مثل توسعه هوش مصنوعی یا اینترنت اشیاء می‌توان به کاربردهای بیشتر این فناوری امیدوار بود

##گذری بر تاریخچه بیت کوین
فردی بانام مستعار ساتوشی ناکاموتو در ۳۱ اکتبر سال ۲۰۰۸ یک مقاله منتشر کرد. در این مقاله سعی کرد، به مفهوم بیت کوین به‌عنوان یک پول نقد الکترونیکی و نحوه کارکرد آن برای ارسال و دریافت پول بین دو نفر بدون واسطه و ناشناس بپردازد. ازآنجایی‌که بیت کوین برای عملکرد خود از رمزنگاری استفاده می‌کند، دسته‌بندی ارز رمزنگاری‌شده برای آن پیشنهاد شد. البته اصطلاح ارز دیجیتال نیز از آن زمان رواج پیدا کرد.
هدف بیت کوین چه بود؟ در درجه اول هدفش تراکنش‌های مالی بود؛ اما در درجه بعدی محققان با بررسی فناوری زیرساختی آن، متوجه ظرفیت‌های بالای آن برای استفاده در صنایع دیگر شدند. ظرفیتی که می‌توانست برنامه‌های حرفه‌ای با رویکرد تکنولوژی مدرن برای صنایع مختلف بسازد. و این‌گونه بلاک چین، عنوانی بود که برای این فناوری زیرساختی و تأثیرگذار استفاده شد

##جمع بندی
بلاک چین یک فناوری جدید است که امکان ثبت اطلاعات به‌صورت دائمی و بدون امکان تغییر را فراهم می‌کند.
این فناوری در حقیقت نوعی دیتابیس یا پایگاه داده است که روی یک یا چند سرور خاص قرار ندارد، بلکه روی تمام کامپیوترهایی که به شبکه متصل می‌شوند، توزیع‌شده است. به دلیل بهره بردن از رمزنگاری و ثبت آن در همه کامپیوترهای شبکه، سوابق ثبت‌شده قابل هک یا حذف نیستند.
