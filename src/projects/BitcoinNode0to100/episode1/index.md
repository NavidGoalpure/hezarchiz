---
title: "اپیزود یک"
domain: "https://nitter.net/Ali2kCom/status/1416599815400693764"
domainName: "اپیزود ۱ نود بیتکوین"
img: "cover.jpg"
logo: "logo.png"
description: "نود بیتکوین چیست؟ پلتفرم مناسب اجرای آن کدام است؟"
keywords: podcast,bitcoin
blog: false
confirm: false
---

بیت کوین یک برنامه‌ کامپیوتری‌ است. این برنامه حاوی یک سری قوانین، دستورالعمل ویا کد میباشد. کامپیوترها یا ابزارهایی که این برنامه را داشته باشند، می‌توانند با یکدیگر در ارتباط باشند و همگی یک شبکه‌ را تشکیل دهند.

به هر کامپیوتری که برنامه بیتکوین را داشته باشد، یک نود گفته می‌شود. همانطور که عرض شد در شبکه بیتکوین قوانینی تعریف شده‌ است که صحیح بودن یک تراکنش را مشخص می‌کند.

نودها برنامه ریزی شده‌اند تا زمانی که تراکنشی وارد شبکه می‌شود، صحت‌سنجی انجام دهند و در صورت تطبیق، اجازه ثبت در شبکه (بلاکچین) یابد. آنگاه تراکنش را در شبکه اعلام می کنند.

این مهم‌ترین کاری‌ است که نودها انجام می‌دهند. هر نود با صحت‌سنجی و مخابره‌ی اطلاعات تراکنش‌های خود، به شبکه کمک می‌کند تا تصویر کاملی تشکیل شود و اطلاعات ناقص نباشد.

هر نود دو نوع تراکنش را با سایر نودها به اشتراک می‌گذارد:

یک: تراکنش‌هایی که تازه به شبکه وارد شده‌اند؛
دو: تراکنش‌هایی که تصدیق‌ شده و به صورت بلوک (تراکنش گروهی) درآمده‌اند.

تراکنش‌های تصدیق شده (که بالاتر گفتیم به صورت بلوکی‌اند) به صورت یک فایل به نام بلاک چین درآمده و در آن تثبیت می‌شوند.

پس بلاک چین در حقیقت یک فایل از تراکنش‌های صحیح است. تراکنش‌هایی که با قوانین بیت کوینی هم‌خوانی دارد. هر نود یک کپی از این فایل‌ها را دارد.

یکی نود بیتکوین را می‌توان از طریق پیاده‌سازی نرم افزارهای مختلف ایجاد کرد، که محبوب ترین آن Bitcoin Core است.

[https://bitcoin.org/en/bitcoin-core/](https://bitcoin.org/en/bitcoin-core/)

نرم افزار bitcoin core به صورت کراس پلتفورم طراحی شده است. بدین ترتیب می توان بر روی هر سه سیستم عامل لینوکس، مک و ویندوز آن را به اجرا در آورد.

با توجه به فلسفه آزادی نرم‌افزار در لینوکس و همگامی آن با نظام فکری آزادی‌خواهانه bitcoin و همچنین ثبات، پایداری این سیستم عامل و امنیت بالا آن، مطمئنا بهترین انتخاب برای اجرا نرم افزار بیت‌کوین کور خواهد بود.

چه بسیار نودهای بیتکوینی که بر روی سیستم عامل لینوکس برای سالیان فعال هستند.

لینک مطلب در توییتر:
[https://twitter.com/Ali2kCom/status/1416599815400693764](https://twitter.com/Ali2kCom/status/1416599815400693764)

لینک مطلب در نیتتر:
[https://nitter.net/Ali2kCom/status/1416599970908676099](https://nitter.net/Ali2kCom/status/1416599970908676099)
